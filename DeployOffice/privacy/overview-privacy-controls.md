---
title: „Office 365 ProPlus“ privatumo valdiklių apžvalga
ms.author: danbrown
author: DHB-MSFT
manager: laurawi
ms.audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: „Office“ administratoriams skirta „Office 365 ProPlus“ privatumo valdiklių apžvalga, įskaitant diagnostikos duomenis ir prisijungus naudojamas funkcijas.
hideEdit: true
ms.openlocfilehash: 4752894c0fec3b9eb625476851a4d0ec40642448
ms.sourcegitcommit: 05820eb0281c0c8591f70b9d4b285d7f292a8cf0
ms.translationtype: HT
ms.contentlocale: lt-LT
ms.lasthandoff: 05/08/2019
ms.locfileid: "33828366"
---
# <a name="overview-of-privacy-controls-for-office-365-proplus"></a>„Office 365 ProPlus“ privatumo valdiklių apžvalga

„Microsoft“ yra įsipareigojusi suteikti jums reikiamą informaciją ir valdiklius, kad galėtumėte pasirinkti, kaip renkami ir naudojami jūsų duomenys, kai naudojate „Office 365 ProPlus“.

Pradedant „Office 365 ProPlus“ 1904 versija (kuri buvo išleista mėnesiniame naujinimo kanale 2019 m. balandžio mėn. 29 d.), jums bus pasiekiami nauji, atnaujinti ir patobulinti toliau nurodytų sričių privatumo valdikliai:
- ***Diagnostikos duomenų***, kurie renkami ir siunčiami „Microsoft“, apie organizacijos „Windows“ kompiuteriuose naudojamą „Office“ kliento programinę įrangą.
- ***Prisijungus naudojamų funkcijų***, kurios veikia debesų technologijos pagrindu ir pagerina jūsų ir jūsų vartotojų naudojamas „Office“ funkcijas.

Atliekant šiuos keitimus pristatyta naujų ir atnaujintų vartotojo sąsajos elementų ir privatumo parametrų.

> [!IMPORTANT]
> - Šie keitimai taikomi „Access“, „Excel“, „OneNote“, „Outlook“, „PowerPoint“, „Publisher“ ir „Word“.
> - Šie keitimai taip pat taikomi „Project“ ir „Visio“ kompiuterio versijoms, kurios įtrauktos į kai kuriuos prenumeratos planus, pvz., planą „Project Online Professional“ arba „Visio Online“ 2 planą.
> - 1904 versiją tikimasi išleisti pusmetiniame naujinimų kanale (tiksliniame) rugsėjo mėn. ir pusmetiniame naujinimo kanale 2020 m. sausio mėn.
> - Šiuos naujus ir patobulintus privatumo valdiklius įdiegsime ir papildomuose „Office“ klientuose, įskaitant „Teams“, „Office for Mac“ ir mūsų mobiliųjų įrenginių programas. Daugiau informacijos apie šiuos keitimus pateiksime ateinančiais mėnesiais. Ir toliau tobulinsime visus „Office 365“ klientus ir paslaugas atsižvelgdami į jūsų atsiliepimus.

## <a name="diagnostic-data-sent-from-office-365-proplus-to-microsoft"></a>Diagnostikos duomenys, siunčiami „Microsoft“ iš „Office 365 ProPlus“

Diagnostikos duomenys naudojami siekiant apsaugoti ir atnaujinti „Office“, aptikti, diagnozuoti ir spręsti problemas, taip pat tobulinti produktus. Šie duomenys neapima vartotojo vardo ar el. pašto adreso, vartotojo failų turinio ar informacijos apie programas, nesusijusias su „Office“.

Šie diagnostikos duomenys apie  organizacijos „Windows“ kompiuteriuose naudojamą „Office“ kliento programinę įrangą renkami ir siunčiami „Microsoft“.

Yra trijų lygių „Office 365 ProPlus“ diagnostikos duomenys, iš kurių galite rinktis.

- **Būtinieji.** Minimalūs duomenys, kurie yra būtini, kad programų paketas „Office“ būtų apsaugotas, atnaujintas ir veiktų kaip numatyta įrenginyje, kuriame jis įdiegtas.

- **Pasirinktiniai.** Papildomi duomenys, kurie padeda mums tobulinti produktą ir gauti papildomos informacijos, padedančios aptikti, diagnozuoti ir spręsti kilusias problemas.

- **Nė vieni.** Jokie diagnostikos duomenys apie vartotojo įrenginyje įdiegtą „Office“ kliento programinę įrangą nerenkami ir mums nesiunčiami. Tačiau ši parinktis gerokai apriboja mūsų galimybes aptikti, diagnozuoti ir spręsti problemas, kurios gali kilti vartotojams naudojantis „Office“.

Būtinieji diagnostikos duomenys gali apimti, pvz., informaciją apie įrenginyje įdiegtą „Office“ versiją arba informaciją, kuri nurodo, kad įvyksta „Office“ programų gedimas bandant atidaryti dokumentus. Pasirinktiniai diagnostikos duomenys gali apimti informaciją, kiek trunka dokumento įrašymas, kuri gali nurodyti problemą, susijusią su įrašymu jūsų įrenginyje.

Jei pasirinksite siųsti mums pasirinktinius diagnostikos duomenis, būtinieji diagnostikos duomenys taip pat bus įtraukti.

Kaip organizacijos administratorius galėsite naudodami strategijos parametrą pasirinkti, kokio lygio diagnostikos duomenys mums siunčiami. Pasirinktiniai diagnostikos duomenys bus siunčiami „Microsoft“, nebent pakeisite parametrą. Jei pateiksite pasirinktinius diagnostikos duomenis, „Microsoft Office“ inžinierių komanda galės geriau aptikti, diagnozuoti ir spręsti problemas, kad jos turėtų mažesnį poveikį jūsų organizacijai.

Vartotojai negalės pakeisti diagnostikos duomenų lygio savo įrenginiuose, jei jie prisijungę prie „Office“ naudodami organizacijos kredencialus, kurie kartais vadinami darbo arba mokymo įstaigos paskyra.

Šie diagnostikos duomenys neapima vartotojų vardų, jų e. pašo adresų arba jų „Office“ failų turinio. Mūsų sistema sukuria unikalųjį ID, kuris susiejamas su vartotojo diagnostikos duomenimis. Kai gauname diagnostikos duomenis, rodančius, kad 100 kartų įvyko vienos iš mūsų programų gedimas, pagal šį unikalųjį ID galime nustatyti, ar programos gedimas įvyko 100 kartų vienam vartotojui, ar po vieną kartą 100 skirtingų vartotojų. Nenaudojame šio unikaliojo ID, kad identifikuotume konkretų vartotoją.

Norėdami pamatyti, kokie diagnostikos duomenys siunčiami „Microsoft“, galite naudoti diagnostikos duomenų peržiūros programą, kurią galite nemokamai atsisiųsti ir įdiegti iš „Microsoft“ parduotuvės.

Jei reikia daugiau informacijos, žr.:

- [Būtinieji „Office“ diagnostikos duomenys](required-diagnostic-data.md)
- [Pasirinktiniai „Office“ diagnostikos duomenys](optional-diagnostic-data.md)
- [„Office 365 ProPlus“ privatumo valdiklių valdymas naudojant strategijos parametrus](manage-privacy-controls.md)
- [Diagnostikos duomenų peržiūros programos naudojimas su „Office“](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>„Office 365 ProPlus“ prisijungus naudojamos funkcijos

„Office 365 ProPlus“ sudaro kliento programinės įrangos programos ir prisijungus naudojamos funkcijos, kurios sukurtos, kad galėtumėte kurti, bendrauti ir bendradarbiauti efektyviau. Prisijungus naudojamų funkcijų pavyzdžiai yra „OneDrive“ verslui saugomo dokumento redagavimas su kitais arba „Word“ dokumento turinio vertimas į kitą kalbą.

Suprantame, kad galite norėti pasirinkti, kokių tipų prisijungus naudojamos funkcijos pasiekiamos vartotojams, kai jie dirba „Office“ programose. Kaip organizacijos administratorius galėsite keisti strategijos parametrus ir pasirinkti, ar vartotojams bus pasiekiamos toliau išvardytų tipų prisijungus naudojamos funkcijos.

- **Funkcijos, kurios analizuoja turinį.** Funkcijos, kurios naudodamos „Office“ turinį pateikia dizaino rekomendacijų, redagavimo pasiūlymų, duomenų įžvalgų ir pan. Pavyzdžiui, „PowerPoint“ dizaino įrankis arba „Word“ rengyklė.

- **Funkcijos, kurios atsisiunčia turinį.** Funkcijos, kurias naudodami galite ieškoti internetinio turinio ir jį atsisiųsti, įskaitant šablonus, vaizdus, 3D modelius, vaizdo įrašus ir pagalbinę medžiagą, kad patobulintumėte dokumentus. Pavyzdžiui, „Office“ šablonai arba „PowerPoint“ funkcija „QuickStarter“.

Pavyzdžiui, galite vartotojams padaryti pasiekiamas prisijungus naudojamas funkcijas, kurios atsisiunčia internetinį turinį, bet ne prisijungus naudojamas funkcijas, kurios analizuoja turinį. Jei nekonfigūruosite šių strategijos parametrų, visos šios prisijungus naudojamos funkcijos bus pasiekiamos vartotojams.

Be to, bus pasiekiamas strategijos parametras, kurį naudodami galite išjungti visas šias prisijungus naudojamas funkcijas. Jį pasirinkę taip pat išjungsite kitas prisijungus naudojamas funkcijas, pvz., dokumentų redagavimą vienu metu ir failų saugojimą internetinėje saugykloje. Tačiau net jei naudodami šį strategijos parametrą išjungsite visas šias prisijungus naudojamas funkcijas, kai kurios „Office“ funkcijos vis tiek veiks, pvz., „Outlook“ pašto dėžutė toliau bus sinchronizuojama, veiks „Teams“ arba „Skype“ verslui, taip pat toliau aprašytos pagrindinės paslaugos.

Jei nuspręsite vartotojams nepadaryti pasiekiamų kai kurių tipų prisijungus naudojamų funkcijų, šių prisijungus naudojamų funkcijų juostelės arba meniu komanda bus rodoma pilka arba vartotojams bus rodomas klaidos pranešimas, kai bandys jas naudoti.

Vartotojai negalės pasirinkti, ar šios prisijungus naudojamos funkcijos yra įjungtos, ar išjungtos, jei jie prisijungę prie „Office“ naudodami organizacijos kredencialus, kurie kartais vadinami darbo arba mokymo įstaigos paskyra.

Jei reikia daugiau informacijos, žr.:

- [„Office“ prisijungus naudojamos funkcijos](connected-experiences.md)
- [„Office 365 ProPlus“ privatumo valdiklių valdymas naudojant strategijos parametrus](manage-privacy-controls.md)

## <a name="optional-connected-experiences-for-office-365-proplus"></a>Pasirinktinės „Office 365 ProPlus“ prisijungus naudojamos funkcijos

Be pirmiau minėtų prisijungus naudojamų funkcijų, kurios įtrauktos į „Office 365 ProPlus“, yra pasirinktinių prisijungus naudojamų funkcijų, kurias galite padaryti pasiekiamas vartotojams naudojantis organizacijos paskyra. Pavyzdžiui, „LinkedIn“ CV kūrimo pagalbinės priemonės funkcijos programoje „Word“ arba trimačių žemėlapių funkcija programoje „Excel“, kuri naudoja „Bing“.

Tai pasirinktinės prisijungus naudojamos funkcijos, kurioms galioja ne jūsų organizacijos komercinė sutartis su „Microsoft“, o atskiros sąlygos. Pasirinktinėms prisijungus naudojamoms funkcijoms, kurias „Microsoft“ siūlo tiesiogiai vartotojams, taikoma [„Microsoft“ paslaugų teikimo sutartis](https://www.microsoft.com/servicesagreement), o ne [internetinių paslaugų teikimo sąlygos](https://www.microsoft.com/licensing/product-licensing/products).

Kadangi šioms pasirinktinėms prisijungus naudojamoms paslaugoms taikomos atskiros sąlygos, jas valdote atskirai nuo pirmiau minėtų prisijungus naudojamų paslaugų. Kaip organizacijos administratorius galėsite naudodami strategijos parametrą pasirinkti, ar padaryti šias pasirinktines prisijungus naudojamas funkcijas pasiekiamas (kaip grupę) vartotojams. Jei nekonfigūruosite šio strategijos parametro, šios pasirinktinės prisijungus naudojamos funkcijos bus pasiekiamos vartotojams.

Net jei padarysite šias pasirinktines prisijungus naudojamas funkcijas pasiekiamas vartotojams, jie galės jas išjungti kaip grupę dalyje **Failas** > **Paskyra** > **Paskyros privatumas** > **Valdyti parametrus**. Vartotojai turės šią pasirinkimo galimybę, tik jei jie bus prisijungę prie „Office“ naudodami organizacijos kredencialus (kartais vadinamus darbo arba mokymo įstaigos paskyra), o ne prisijungę naudodami savo asmeninį el. pašto adresą.

Jei reikia daugiau informacijos, žr.:

- [Pasirinktinių „Office“ prisijungus naudojamų funkcijų apžvalga](optional-connected-experiences.md)
- [„Office 365 ProPlus“ privatumo valdiklių valdymas naudojant strategijos parametrus](manage-privacy-controls.md)

## <a name="required-service-data-for-connected-experiences"></a>Reikalingi prisijungus naudojamų funkcijų tarnybų duomenys

Reikalingi tarnybų duomenys yra duomenys, kurie įgalina šių debesų technologija pagrįstų prisijungus naudojamų funkcijų veikimą, leidžia jas apsaugoti ir užtikrinti, kad jos veiktų, kaip numatyta. Reikalingus tarnybų duomenis sudaro trijų tipų informacija.

- **Kliento turinys** – turinys, kurį sukuriate naudodami „Office“, pvz., „Word“ dokumente įvestas tekstas.
- **Funkciniai duomenys**, kurie apima informaciją, kurios riekia, kad prisijungus naudojama funkcija galėtų atlikti užduotį, pvz., programos konfigūracijos informacija.
- **Tarnybų diagnostikos duomenys** – duomenys, kurių reikia, kad tarnyba būtų apsaugota, atnaujinta ir veiktų, kaip numatyta. Šie duomenys glaudžiai susiję su prisijungus naudojama paslauga, todėl jie atskirti nuo būtinųjų arba pasirinktinių diagnostikos duomenų lygių.

Kad geriau suprastumėte reikalingus tarnybų duomenis, pateikiame pavyzdinį scenarijų, kuriame naudojamas „PowerPoint“ dizaino įrankis – prisijungus naudojama funkcija, kurią pasitelkę galite kurti pateikties skaidres. „PowerPoint“ dizaino įrankis patobulina skaidres automatiškai generuodamas dizaino idėjas, iš kurių galite rinktis. Kai keliate turinį į skaidrę, dizaino įrankis veikia fone, kad pritaikytų turinį prie profesionalių maketų.

Reikalingi tarnybų duomenys, kurie siunčiami „Microsoft“, kad šį prisijungus naudojama funkcija veiktų, gali apimti nurodytuosius toliau.

- *Kliento turinį*, kuris yra tekstas arba vaizdai, kuriuos įtraukiate į skaidrę.
- *Funkcinius duomenis*, pvz., informaciją, kurioje skaidrėje dirbate, ir jos maketą.
- *Paslaugos diagnostikos duomenis*, pvz., įvykius, kurie pasako mums, ar dizaino idėja buvo tinkamai pritaikyta skaidrėje ir ar paslauga buvo tinkamai iškviesta.

Jei nuspręsite vartotojams nepadaryti pasiekiamos prisijungus naudojamų funkcijų kategorijos, kuri apima „PowerPoint“ dizaino įrankį, funkcija bus išjungta ir jokie iš šių reikalingų tarnybų duomenų mums siunčiami nebus.

Daugiau informacijos žr. [„Office“ reikalingi tarnybų duomenys](required-service-data.md).

## <a name="essential-services-for-office-365-proplus"></a>Pagrindinės „Office 365 ProPlus“ paslaugos

Taip pat yra paslaugų, kurios yra būtinos, kad „Office 365 ProPlus“ veiktų ir kurių išjungti negalima. Pavyzdžiui, licencijavimo paslauga, kuri patvirtina, kad turite reikiamą licenciją naudotis „Office 365 ProPlus“. Reikalingi tarnybų duomenys apie šias tarnybas yra renkami ir siunčiami „Microsoft“, nepaisant jokių kitų jūsų sukonfigūruotų strategijos parametrų.

Daugiau informacijos žr. [Pagrindinės „Office“ paslaugos](essential-services.md).

## <a name="related-topics"></a>Susijusios temos
- [„Microsoft“ privatumas](https://privacy.microsoft.com/)
- [„Windows“ privatumas](https://docs.microsoft.com/windows/privacy/)
