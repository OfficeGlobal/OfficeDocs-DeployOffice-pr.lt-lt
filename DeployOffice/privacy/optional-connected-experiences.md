---
title: Pasirinktinių „Office“ prisijungus naudojamų funkcijų apžvalga
ms.author: danbrown
author: DHB-MSFT
manager: laurawi
ms.audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Informacija „Office“ administratoriams apie pasirinktines prisijungus naudojamas funkcijas, įskaitant tai, kokios sąlygos taikomos.
hideEdit: true
ms.openlocfilehash: 217fd5b2aa29ad44c2caeea394d4cdf6dc8a824c
ms.sourcegitcommit: e9c35e7cb930d13383817e69ef019b7cd6b06f2a
ms.translationtype: HT
ms.contentlocale: lt-LT
ms.lasthandoff: 04/30/2019
ms.locfileid: "33484394"
---
# <a name="overview-of-optional-connected-experiences-in-office"></a>Pasirinktinių „Office“ prisijungus naudojamų funkcijų apžvalga

Jei turite darbo arba mokymo įstaigos paskyrą, jūsų organizacijos administratorius galbūt suteikė jums galimybę pasiekti vieną arba daugiau debesų technologija pagrįstų paslaugų (dar vadinamų pasirinktinėmis prisijungus naudojamomis funkcijomis) naudojant „Office 365 ProPlus“ programas. Šios debesų technologija pagrįstos paslaugos yra pasirinktinės. Ar jas naudoti, sprendžiate jūs. Jos jums teikiamos pagal [„Microsoft“ paslaugų teikimo sutarties](https://www.microsoft.com/servicesagreement) ir [privatumo patvirtinimo](https://privacy.microsoft.com/) sąlygas. Kai kuriais atvejais gali būti taikomos ir kitos sąlygos. Šiame straipsnyje išvardytos debesų technologijos pagrindu veikiančios paslaugos, išsamiau paaiškintos jų naudojimo sąlygos ir paaiškinta, kaip galite jas bet kada išjungti arba įjungti.

> [!NOTE]
> Jei esate administratorius, žr. [„Office 365 ProPlus“ privatumo valdiklių valdymas naudojant strategijos parametrus](manage-privacy-controls.md), kur sužinosite, kaip suteikti arba uždrausti galimybę vartotojams pasiekti pasirinktines prisijungus naudojamas paslaugas.

### <a name="if-you-use-these-services-what-terms-of-use-do-you-need-to-agree-to"></a>Jei naudojate šias paslaugas, su kokiomis naudojimo sąlygomis turite sutikti?

Svarbu žinoti, kad šioms pasirinktinėms debesų technologija pagrįstoms paslaugoms netaikoma jūsų organizacijos „Microsoft“ licencija. Vietoj to, gaunate jų licenciją tiesiogiai. Naudodami šias pasirinktines debesų technologija pagrįstas paslaugas taip pat sutinkate su [„Microsoft“ paslaugų teikimo sutarties](https://www.microsoft.com/servicesagreement) ir [privatumo patvirtinimo](https://privacy.microsoft.com/) sąlygomis. Atsižvelgiant į naudojamas paslaugas, gali būti taikomos papildomos sąlygos. Daugeliu atvejų naudojantis šiomis paslaugomis mokestis netaikomas. Jei mokestis taikomas (pvz., kai kurių [„Office“ papildinių](https://support.office.com/article/16278816-1948-4028-91E5-76DCA5380F8D), kuriuos galite atsisiųsti iš „Office“ parduotuvės, atveju), prieš naudodamiesi būsite aiškiai apie tai informuoti.

## <a name="experiences-that-rely-on-bing"></a>Funkcijos, kurios naudoja „Bing“

Kai kurios debesų technologija pagrįstos paslaugos naudoja „Microsoft Bing“. „Microsoft Bing“ yra atskira organizacija nuo „Office 365 ProPlus“ ir ją „Microsoft“ valdo nepriklausomai nuo „Office 365 ProPlus“. „Office 365 ProPlus“ programų funkcijos, kuriose naudojama „Bing“, yra [trimačiai žemėlapiai](https://support.office.com/article/6b56a50d-3c3e-4a9e-a527-eea62a387030), [žemėlapio diagramos](https://support.office.com/article/f2cfed55-d622-42cd-8ec9-ec8a358b593b), [internetinių paveikslėlių įterpimas](https://support.office.com/article/3C51EDF4-22E1-460A-B372-9329A8724344), [internetinių 3D modelių įterpimas](https://support.office.com/article/ec5feb79-b0af-47f6-a885-151fcc88ac0a), [„PowerPoint“ funkcija „QuickStarter“](https://support.office.com/article/4784f273-0b2c-456c-9c89-24e5b977c224), [Tyrėjas](https://support.office.com/article/1728f286-8702-4d72-8169-ab7677ca0e1f) ir [išmanioji ieška](https://support.office.com/article/debf2083-5ac0-4739-8667-ae2467bec044). Šios funkcijos jums licencijuotos pagal [„Microsoft“ paslaugų teikimo sutarties](https://www.microsoft.com/servicesagreement) sąlygas ir joms taikomas [privatumo patvirtinimas](https://privacy.microsoft.com/). Bet kokios ieškos užklausos, kurias pateikiate „Office 365 ProPlus“ organizacijai naudodami šias paslaugas, siunčiamos į „Microsoft Bing“. „Bing“ organizacija jų nesusieja su jumis.

## <a name="experiences-that-rely-on-linkedin"></a>Funkcijos, kurios naudoja „LinkedIn“

[CV kūrimo pagalbinė priemonė](https://support.office.com/article/444ff6f0-ef74-4a9c-9091-ffd7a9d1917a) yra „Word“ funkcija, kuri naudoja „LinkedIn“. Ji suteikia idėjų rašant gyvenimo aprašymą. „LinkedIn“ yra kita įmonė, kuri priklauso „Microsoft“. Jei naudojate CV kūrimo pagalbinę priemonę, taikomos [„LinkedIn“ vartotojo sutarties ir privatumo politikos](https://www.linkedin.com/legal/user-agreement) sąlygos kartu su [„Microsoft“ paslaugų teikimo sutarties](https://www.microsoft.com/servicesagreement) ir [privatumo patvirtinimo](https://privacy.microsoft.com/) sąlygomis. Bet kokios ieškos užklausos, kurias pateikiate „Office 365 ProPlus“ organizacijai naudodami šias paslaugas, siunčiamos į „LinkedIn“. „LinkedIn“ organizacija jų nesusieja su jumis. Jums nereikia turėti „LinkedIn“ paskyros, kad galėtumėte naudotis šia debesų technologija pagrįsta paslauga.

Pastaba. Toliau aprašytu privatumo parametru nevaldomos funkcijos, kurias naudojant jums reikia susieti savo „LinkedIn“ paskyrą su savo „Microsoft“ darbo arba mokymo įstaigos paskyra. Informacijos apie šių tipų funkcijas (pvz., „LinkedIn“ informacijos rodymą „Outlook“ [profilio kortelėje](https://support.office.com/article/e80f931f-5fc4-4a59-ba6e-c1e35a85b501)) žr. [„LinkedIn“ ir „Microsoft“ paskyrų susiejimas](https://support.office.com/article/dc81cc70-4d64-4755-9f1c-b9536e34d381).

## <a name="experiences-that-rely-on-other-microsoft-owned-online-services-andor-services-owned-by-third-parties"></a>Funkcijos, kurios naudoja kitas „Microsoft“ priklausančias internetines paslaugas ir (arba) trečiosioms šalims priklausančias paslaugas

### <a name="office-store"></a>„Office“ parduotuvė 

Kai naudojate „Office“ parduotuvę, pačios parduotuvės svetainės naudojimą licencijuoja [„Microsoft“ paslaugų teikimo sutartis](https://www.microsoft.com/servicesagreement) ir [privatumo patvirtinimas](https://privacy.microsoft.com/). Tačiau bet kokiems [„Office“ papildiniams](https://support.office.com/article/16278816-1948-4028-91E5-76DCA5380F8D), kuriuos atsisiunčiate iš „Office“ parduotuvės, taikomos papildinio teikėjo naudojimo sąlygos. Tai gali būti įvairios organizacijos arba įmonės ir kai kurios iš jų gali imti naudojimo mokestį. Turėsite peržiūrėti kiekvieno papildinio teises, privatumo patvirtinimą ir licencijos sąlygas, kad sužinotumėte, kokios sąlygos taikomos, ir galėtumėte nuspręsti, ar norite sutikti su tos organizacijos siūlomomis naudojimo sąlygomis.

### <a name="insert-online-video"></a>Internetinio vaizdo įrašo įterpimas

[Internetinio vaizdo įrašo įterpimo](https://support.office.com/article/8340EC69-4CEE-4FE1-AB96-4849154BC6DB) funkcija suteikia galimybę į dokumentą įterpti vaizdo įrašų failus. Internetinio vaizdo įrašo įterpimo funkcijai taikoma [„Microsoft“ paslaugų teikimo sutartis](https://www.microsoft.com/servicesagreement) ir [privatumo patvirtinimas](https://privacy.microsoft.com/). Papildomos naudojimo sąlygos gali būti taikomos, jei pasiekiate turinį iš trečiųjų šalių šaltinių. Pavyzdžiui, kai prisijungiate prie „YouTube“, taikomos jos [naudojimo sąlygos](https://www.youtube.com/t/terms) ir [privatumo patvirtinimas](https://policies.google.com/privacy). „Microsoft“ ateityje gali įtraukti kitų vaizdo įrašų medžiagos tiekėjų.

### <a name="research"></a>Tyrimai

[Tyrimų](https://support.office.com/article/b862efc5-9a7b-4f88-a23d-93712d6e4397) funkcija prisijungia prie debesų technologija pagrįstų paslaugų, kad gautų žodyno, sinonimų, vertimo ir žodžių ieškos rezultatus. Kai naudojate šią funkciją, pagal numatytuosius parametrus ji prisijungia prie „Microsoft“ priklausančių paslaugų ir taikomos [„Microsoft“ paslaugų teikimo sutarties](https://www.microsoft.com/servicesagreement) ir [privatumo patvirtinimo](https://privacy.microsoft.com/) sąlygos. Naudodami tyrimų funkciją galite įtraukti kitų paslaugų teikėjų. Jei nuspręsite naudoti kitą paslaugų teikėją, bus taikomos papildomos sąlygos.

> [!NOTE]
> Tyrimų funkcija skiriasi nuo paslaugos Tyrėjas. Naujesnėse „Office“ versijose kartu su tyrimų funkcija pasiekiama paslauga Tyrėjas. Tyrėjas yra naujesnė paslauga, kuri naudoja „Bing“, ir ji aptarta dalyje [Funkcijos, naudojančios „Bing“](#experiences-that-rely-on-bing).

### <a name="weather-bar-in-outlook"></a>Orų prognozės juosta programoje „Outlook“

Programos „Outlook“ [orų prognozės juostoje](https://support.office.com/article/d11b7532-7c58-489e-8103-5cc5d727b06b) rodomos pasirinktų geografinių vietų orų prognozės. Naudojant orų prognozės juosta programoje „Outlook“ pagal numatytuosius parametrus prisijungia prie MSN orų. MSN priklauso „Microsoft“ ir taikomos [„Microsoft“ paslaugų teikimo sutarties](https://www.microsoft.com/servicesagreement) ir [„Microsoft“ privatumo patvirtinimo](https://privacy.microsoft.com/) sąlygos. Kai naudojate orų prognozės juostą su MSN orais, „Microsoft“ neaptinka jūsų buvimo vietos ir miestai, kurių informaciją pasirenkate rodyti, nėra susiejami su jumis. Galite [pakeisti šį numatytąjį parametrą](https://docs.microsoft.com/office/client-developer/outlook/weather/extending-the-weather-bar-in-outlook) ir prisijungti prie kitų orų prognozės paslaugų teikėjų. Jei nuspręsite naudoti kitą orų prognozės paslaugų teikėją, turėsite peržiūrėti to teikėjo privatumo patvirtinimą ir licenciją, kad sužinotumėte, kokios sąlygos taikomos.

## <a name="experiences-that-allow-you-to-submit-feedback"></a>Funkcijos, kurios suteikia galimybę pateikti atsiliepimą

### <a name="help--feedback"></a>Žinynas > Atsiliepimai

Kai apsilankote dalyje **Žinynas** > **Atsiliepimai** ir pateikiate atsiliepimą arba nusprendžiate atsakyti į vieną iš mūsų apklausų „Norėtume išgirsti jūsų atsiliepimus“ naudodamiesi „Office 365 ProPlus“ programa, jūsų pateikta informacija siunčiama „Microsoft“ ir taikomos [„Microsoft“ paslaugų teikimo sutarties](https://www.microsoft.com/servicesagreement) ir [privatumo patvirtinimo](https://privacy.microsoft.com/) sąlygos. Kai pateikiate atsiliepimą spustelėję mygtuką Atsiliepimai, galite pasirinktinai nurodyti savo el. pašto adresą ir (arba) pateikti savo ekrano kopiją. Tai nėra būtina informacija.  

#### <a name="outlook-is-an-exception"></a>„Outlook“ yra išimtis

„Outlook“ dalis **Žinynas** > **Atsiliepimai** skiriasi nuo dalies **Žinynas** > **Atsiliepimai** kitose „Office 365 ProPlus“ programose. Kai pateikiate atsiliepimą „Outlook“ dalyje **Žinynas** > **Atsiliepimai**, leidžiate „Microsoft“ rinkti „Outlook“ žurnalus, kad galėtų spręsti potencialias veikimo problemas. Šiuose žurnaluose gali būti asmeninės informacijos, pvz., jūsų vardas, pavardė, el. pašto adresas, jūsų el. laiškų turinys arba ieškos terminai. Ši paslauga teikiama pagal jūsų organizacijos „Microsoft“ licenciją. Todėl norėdami pateikti atsiliepimą spustelėję mygtuką Atsiliepimai programoje „Outlook“, jums nereikia sudaryti atskiros sutarties su „Microsoft“ ir šiame straipsnyje aprašytas privatumo parametras netaikomas.

### <a name="help--suggest-a-feature"></a>Žinynas > Pasiūlyti funkciją

Pasiūlyti funkciją yra funkcija, kurią naudodami galite pateikti idėjų apie „Outlook“ naudojimą. Jūsų pasiūlymai pateikiami tiesiai trečiosios šalies paslaugų teikėjui „UserVoice“. Jei pateikiate idėją naudodami Pasiūlyti funkciją, taikomos [„UserVoice“ naudojimo sąlygos ir privatumo politika](https://outlook.uservoice.com/tos).

## <a name="how-to-determine-if-your-admin-has-given-you-the-ability-to-use-optional-connected-experiences"></a>Kaip nustatyti, ar administratorius suteikė jums galimybę pasiekti pasirinktines prisijungus naudojamas funkcijas

Norėdami nustatyti, ar administratorius suteikė jums galimybę pasiekti kokias nors pasirinktines prisijungus naudojamas funkcijas „Office 365 ProPlus“ programoje „Windows“ įrenginyje, eikite į **Failas** > **Paskyra** > **Paskyros privatumas** ir pasirinkite **Valdyti parametrus**. Jei administratorius jums nesuteikė valdymo, matysite pranešimą „Organizacijos administratorius valdo jūsų privatumo parametrus ir nusprendė išjungti pasirinktines prisijungus naudojamas funkcijas“.

## <a name="your-privacy-settings"></a>Jūsų privatumo parametrai

Jei administratorius suteikė jums galimybę pasiekti pasirinktines prisijungus naudojamas funkcijas „Office 365 ProPlus“ programoje „Windows“ įrenginyje, galite bet kada eiti į **Failas** > **Paskyra** > **Paskyros privatumas** ir pasirinkti **Valdyti parametrus** norėdami valdyti parametrus. Įjungę turėsite galimybę naudoti šiame straipsnyje aprašytas paslaugas, kai to norėsite. Išjungus jos bus nepasiekiamos.

## <a name="diagnostic-data"></a>Diagnostikos duomenys

Kai naudojate bet kurias šiame straipsnyje aprašytas pasirinktines debesų technologija pagrįstas paslaugas, „Microsoft“ gali rinkti diagnostikos duomenis (pvz, naudojimo duomenis, klaidų ir veikimo duomenis) apie funkcijos veikimą ją naudojant. Šiuose diagnostikos duomenyse gali būti „asmeninių duomenų“, kaip apibrėžta Europos BDAR 4 straipsnyje.Visi diagnostikos duomenys, kuriuos „Microsoft“ renka naudojant „Office 365 ProPlus“ programas ir paslaugas, yra pseudoniminiai, kaip apibrėžta ISO/IEC 19944:2017 standarte (8.3.3 skyriuje).


## <a name="related-topics"></a>Susijusios temos

- [„Office 365 ProPlus“ privatumo valdiklių apžvalga](overview-privacy-controls.md)
- [Reikalingi „Office“ tarnybų duomenys](required-service-data.md)